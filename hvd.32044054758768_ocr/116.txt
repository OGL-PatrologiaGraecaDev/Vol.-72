
221 DE LITURGIA GALLICANA LIBER Ill. 222
primum obtulit, et primus docuit oﬂ’erri. Ex quibus intelligimus, quod maxime notandum, Christum insti-
tuendo sacriﬁcium corporis et sanguinis sui, se hostiam Deo Patri primum tunc obtulisse, cum eam primus
docuit oﬂ‘erri. Itaque haec fuit ante annos mille majorum nostrorum persuasio, Christum seipsum Patri in
Eucharistia obtulisse, cum illam instituit. Huic persuasioni conformis est sanctio concilii Tridentini in ses-
sionis 22 capite t : Dominus noster.... sacerdotem 181 secundum ordinem Melchisedech se in aeternum con-
stitutum declarans, corpus et sanguinem suum sub speciebus panis et vini Deo Patri obtulit; ac sub earumdem
rerum symbolis, apostolis, quos tunc novi Testamenti sacerdotes constituebat, ut sumerent tradidit; et eisdem,
eorumque in sacerdotio successoribus ut oﬂ’errent praecepit per haec verba, etc. Huc non refero similia Patrum
loca, imo contentus Leandri Hispalensis episcopi testimonio, quod non facile cuivis occurrat, utpote in loco
quasi peregrino, nempe in regulae ejus cap. 7, ubi de sacriﬁciis veteris legis obiter agens : « Sacriﬁcia certe,
inquit, idcirco pecudum litabantur, quia verum sacriﬁcium, hoc est Christi corpus et sanguinem, ﬁgurabant.
Venit Veritas, umbra discessit; venit verum Sacriﬁcium, et cessavit hostia pecudum.» Quod manifeste, non
de sacriﬁcio crucis, sed de sacriﬁcio missae intelligendum est.
tl. Redeo ad Missale Gothicum, quod ex tribus primum locum obtinet. Incipit ab oratione, qum Collectio
post nomina dicitur, pertinetque ad ofﬁcium missae pro Vigilia Natalis Domini, quod ofﬁcium tertio loco erat
(ut prtemisimus) in Codice ms. Collectio Post Nomina dicebatur post recitationem nominum eorum pro qui-
bus sacriﬁcium otI'erebatur. Fiebat autem simul commemoratio tam vivorum quam mortuorum. Unde in
νἱὸνὶ liis Epiphaniae Collectio Post Nomina sic habet : Praesentem itaque oblationem ita illabere, ut medelam vi-
rentibus, defunctis requiem pravstet; et quorum texuit recitatio praemissa sortem, inter electos jubeas aggregare.
De his actum est superius in lib. ι, cap. 5, num. lO, ubi notavimus, etiam hoc loco sanctorum factam fuisse
commemorationem. Et id quidem de Mozarabico ritu _constat; at in Gallicano haud ita expressa habetur haec
sanctorum commemoratio,1 82 nisi admodum generalis. Attamen in fragmento diptychorum, quod eo loci
ex Codice Regulamm protulimus, singularis eorum memoria occurrit. Ejusmodi diptycha ad usum Ecclesiae
Arelatensis exstant in tomo ιιι Analectorum. Diptycha hmo in omnibus Ecclesiis usitata erant; sed in Romana
in Canone tantum, ut modo, nomina recitabantur, vivorum quidem ante, mortuorum vero post consecratio-
nem; at in Gallicano et Mozarabico statim post oblationem. Hunc ritum improbare videtur Innocentius papa ι
in epistola ad Decentiem, cap. 2, ubi rectius putat nomina recitari ‹‹ inter sacra mysteria, » id est (si bene
capio) in ipso Canone, quam ‹‹ inter alia qua: praemitti » solent. Verba ejus integra huc referre juvat : ‹‹ De
nominibus vero recitandis, antequam preces sacerdos faciat, atque eorum oblationes, quorum nomina reci-
tanda sunt, sua oratione commendet, quam superﬂuum sit, et ipse pro tua prudentia recognoscis: ut cujus
hostiam necdum Deo offeras, ejus ante nomen insinues. Quamvis illi incognitum sit nihil. Prius ergo obla-
tiones sunt commendandae, ac tunc eorum nomina, quorum sunt oblationes, edicenda, ut inter sacra my-
steria nominentur, non inter alia qua: ante prmmittimus, ut ipsis mysteriis viam futuris precibus ape-
namus. η
t2. De his diptychis exstat Sigebaldi Anglorum regis epistola ad Bonifacium prmsulem Moguntinum, quas
est in ter Bonifacianas ordine 49, in qua haec legimus ad propositum : « Notum sit tibi quod ex θον tempore
nomen tuum adscriptum habuissem, cum missarum solemnia celebrarem, simul cum nominibus episcoporum
nostrorum, ›› ete., ubi obiter nota verbum celebrarem, quo rex utitur. Cujus rei exempla retulimus in lib. 1,
cap. 6, num. 5. Porro haec nominum recitatio in Ecclesia Grteca ﬁebat per diaconum, apud Latinos per sub-
diaconum, ut patet ex Folcuino monacho 1 83 Laubiensi in Chronici Laubiensis cap. 7 : « Dixit etiam epi-
scopus supra nominatus (scilicet Adalbero Rhemensis) praedecessorum suorum ductam usque ad se consue-
tudinem ut inter missarum solemnia, in ea speciali commemoratione defunctorum, quae supra diptycha
dicitur, et in consecratione Dominici corporis solemniter agitur; quotidie in aurem presbyteri, recitante
silenter subdiacono, omnium ipsius sedis nomina scripto recitentur episcoporum. ›› Nomina haec catalogo
inscripta erant « qui sacro altari tempore sacriﬁcii superponebatur, » ex litteris societatis initae inter cano-
nicos Laudunenses et monachos Remigianos. Denique id genus diptycha erant in usu usque ad saeculum x1,
ut ex Micrologi cap. t3 et ex Leonis Ostiensis lib. ιι, cap. 73, manifestum est. Hermannus, saeculo sequenti
apud Tornacum sancti Martini monachus, hunc ritum suo tempore in desuetudinem abiisse innuit his verbis:
α Mos antiquitus institutus tunc temporis servabatur in Ecclesiis, ut nomina fratrum circumadjacentium
ecclesiarum, quibus se mutuas orationes debere, vel societatem promisisse noverant, super sacrosanctum
altare scripta ponerentur : quatenus sacerdos missam cantantibus nominatim recitaret, cum ad illum locum
venisset : Memento, Domine, famulorum famula-rumque tuarum, qui nos praecesserunt cum signo ﬁdei, et dor-
miunt in somno pacis. Tunc enim unus ministrorum altaris ei propinquans praesentabat recitanda. » lmo
minister ipse recitabat, ut mox vidimus. Consule eruditissimi Cangii observationes.
t3. Itaque post panis et vini oblationem in Ordine Gallicano vivorum et mortuorum nomina recitabantur,
ex dictis : sed qualis esset panis oblatus, non satis explicuimus. Eucharistiae particulam ad communionem
in 184 manus datam fuisse testis est Gregorius in Historia: lib. x, cap. 8, ac proinde ex majori pane de-
cerptam. Seeculo 1x in Gallia mos erat, ut panis ille intra ferrum oblatorium (Udalricus characteratum vocat)
coqueretur, ut ex libro de Miraculis sancti Wandregisili, aliisque probavimus in lib. de Αιγωο cap. 8 Panis
