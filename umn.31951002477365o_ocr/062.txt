
109 IN LIBROS DE LITURGIA GALLICANA PR/EFATIO. ' no
licet) incuria fuit, ut ad exteros tam praeclara rerum nostrarum monumenta transferrentur: actumque erat
de Liturgiae Gallicanae memoria, nisi haec Missalia in doctas et eruditas nec minime invidiosas manus inci—
disserit. Quo pacto haec migraverint Romam, jam diximus. Nempe duo ex his per serenissimam Sueciaa
reginam eo delata; tertium ex bibliotheca Palatina in Vaticanum. Et illa quidem duo ex Alexandro Patavio
comparata fuerant : hoc vero tertium ex Jacobi Bongarsii haereditate in principis Palatini potestatem vene-
rat. Unde autem haec supellex sive Petavio, sive Bongarsio provenerit, modo exponendum. Uno verbo dico,
fere omnis ex bibliotheca Floriacensi. Rem breviter narro. Cum anno 1562 haeretici, Aurelianorum urbe
expugnata et expilata, etiam finitima loca diriperent, praedae avidi etiam convolarunt Floriacum, cujus abbas
saecularis tunc erat cardinalis Castillioneus, et ipse accerrimus haereticorum fautor. Huic in primis acceptus
erat Petrus Daniel, Causidicus apud Aurelianos eruditus, et Floriacensis Ballivius : qui cardinalis gratia dex-
tere usus, Floriacensis Bibliotheca; Codices mss. a praedatoribus, quibus nullius ferme pensi erant, qua arte
quo pretio facile impetravit. His anno 1564 ex uno horum Plauti Aululariam; ex alio Servii commentarios
in Virgilium anno 1600 vulgavit. Lupi Ferrariensis epistolae primum ex eodem penu, atque Justini editio
correctior prodierunt. Anno l603, mortuo Daniele, Paulus Petavius senator Parisiensis, et Jacobus Bongar-
sius, Danielis ambo amici et afﬁnes, pacto cum ejus haeredibus mille quingentorum francorum'pretio, hos
libros inter se partiti sunt. Pauli portio Alexandro ﬁlio cessit: qui ex eis Andreas Chesnio suppetias ad in-
struendam veterum Galliae scriptorum collectionem subministravit, suamque demum veterum Codicum
partem serenissima: Christinae vendidit. Bongarsius publicis ab Henrico IV Francorum rege apud Germanos
negotiis admotus, eam quae sibi contigerat portionem Argentoratum, ubi residere solitus erat, convehen-
dam curavit; eamque demum hospita suae (quae Lugdunensis, et gemmarii hominis uxor erat) ﬁlio, nomine
Graniceto, testamento legavit. Itaque cum Lutetiae Parisiorum anno 1612 Bongarsius ex morbo decu-
’ buisset, princeps Palatinus, Jani Gruteri bibliothecarii sui persuasu, Bongarsii librariam supellectilem,
Argentorati relictam, numerata pecunia comparavit, et in bibliothecam suam Heidelbergensem comportari
,curavit. Denique bello inter Ferdinandum imperatorem et Fredericum electorem palatinum, qui de regno
Bohemiae decertabant, exorto; Bavaricus princeps, facto in Palatinatum impetu, magnam ejus partem
occupavit, Heidelbergam anno 1622 in suam potestatem redegit, libros abstulit ex bibliotheca, plerosque
summo pontiﬁci Gregorio XV dono dedit, in Vaticanam bibliothecam tandem illatos. Haac bibliotheca
, Floriacensis fortuna, qualem didicimus ex integerrimo viro Jacobo de Givet, apud Aurelianos regio advo-
cato. Hinc conjicere licet, tria haec missalia ex Floriacensis bibliothecae distractione Romam tandem ap-
pulisse, atque duplici via istuc commigrasse cum aliis ejusdem bibliothecae libris.
ΧΠ. Haec missalia cum Lectionario nostro conjuncta totam propemodum veteris missae Gallicana; seriem
nobis repraesentant. Duo tantum desiderantur, nempe capitula illa Psalmorum, aliarumve sacrae Scriptura:
librorum, quae tum ad missae initium, tum post propheticas et apostolicae lectiones, ac tempore oblationis
cani mos erat : et forma verborum, quibus consecratio peragi censetur. Canonem quidem missae pro singu-
' lis missis diversum, sed brevissimum exhibet Missale Gothico-gallicanum : at cum ad haec verba, Qui pri-
die quam pateretur, ventum est, sequentia, quae consecrationem continere debebant, tanquam eo tempore
vulgaria, uno etc. comprehenduntur. Morem catholicum hac in re a nostris observatum testatur Gregorius
in cap. l6 de Vitis Patrum. Formam Ambrosianam in panis consecratione adhibitam fuisse non dubita-
mus. Est autem hujusmodi : Hoc est enim corpus meum, quod pro vobis confringatur. Quatuor postrema vo-
cabula (nam de prioribus nulla difﬁcultas) a Gallis nostris addita fuisse inde colligimus, quod in duabus
post sacram actionem orationibus, in quibus mox factae consecrationis ~ﬁt specialis et attenta commemora-
tio, mentio iqjicitur de confracta Christi corpore, uti et de sanguine effuso. Quod indicio est, verbum con-
fringetur in consecratione panis praemissum fuisse, uti et efﬂmdetur in consecratione calicis. Uterque locus
est in Missali Gothico : et primus quidem in missa de Nativitate Domini Post secreta : Credimus, Domine,
adventum tuum; recolimus passionem tuam. Corpus tuum in peccatorum nostrorum remissionem confractum :
«sanguis sanctus tuus in pretium nostrae redemptionis effusus est. Haec omnia verba ad praemissam consecra-
Qionis formam referuntur : in qua haec recitari solebant ad utriusque symboli consecrationem : Haec quo-
tiescunque feceritis, in mei memoriam facietis. Unde sacerdos ait : recc-limus passionem tuam. Verbum confra-
ctum (ut mox dicebamus) ad confringatur; effusus ad effundatur spectat. Sic cum ali‘ectu sacerdos verba ge-
lninabat post Sanctus, subdens : Vere sanctus, vere benedictus, etc. Alter locus est in missa dominicali, n. 78,
ubi Post secreta, sacerdos ita precatur : Credimus, Domine, credimus in hac confractione corporis, et effusione
tui sanguinis nos esse redemptos. Pronomen hac denotat prius factam esse confractionis mentionem. Simi-
liter in consecratione calicis praecesserat mentio sanguinis emisi : sive eadem fuerit forma cum Romana,
sive potius eadem cum Mozarabica, quae sic efferebatur : Hic est calin novi Testamenti in sanguine meo, qui
pro vobis et pro multis effundetur in remissionem peccatorum. Cum Ambrosiana haec tantum haberet, Hic est
enim sanguis meus. Non haec erat sine dubio apud Gallos forma verborum in salicis consecratione, qua
verbum εθὶιηάειαν continebat, ut ex superiori repetitione intelligitur.
ml. ηερε sunt qua: praefari visum est ad exponendam instituti nostri rationem de Liturgia Gallicana.
