
85 EXPOSI'I‘IO BREVIS LITURGIAi GALLIC. -—- .XDEIONITIO 86
ex veteribus scriptoribus ob oculos ponit. Sed haec pro rei dignitate et magnitudine levia sunt. Multo
felicius rem exsecutus est vir multae eruditionis Iosephus Thomasius, qui Romae tres veteres Codices Liturgia
Gallicanae ex bibliotheca reginae Suecia: typis mandavit, rursum Parisiis recusos a Mabillonio cum veteri
Lectionario Gallicano ab eo in Luxoviensi monasterio reperto, et eruditis observationibus illustrato : qui et
ipse quartum Liturgia“: Gallicana: Codicem ex bibliotheca Bobiensi publici juris fecit in Musei Italici tomo
primo. Verum his omnibus in libris, id unum duntaxat, quod tamen praecipuum est, habemus, ut eas
sciamus preces, quas ad altare celebrans sacerdos recitaret, cum lectionibus quas sacri ministri populo
pronuntiabant. At quid interim chorus decantaret, quove ordine, nos hactenus latebat. Id quidem auctori-
tate veterum demonstrare quidam tentaverunt; verum omnino fere incassum. Nam praeterquam quod in
multis defecerunt, in aliquibus etiam erraverunt.
Illud autem emolumenti ex sequenti Expositione antiquae Gallicanae Liturgiae accidit, ut integrum illius
ordinem, quidve in choro cantaretur, penitus resciamus.
Nam primo Liturgia incipiebat ab antiphona, quam cum versu psalmi et gloria Trinitatis chorus
praecinebat.
2. Antiphonem sequebatur praefatio, seu admonitio ad populum, quam sacerdos praelegebat ad hortandam
plebem, ut ad quam convenerat solemnitatem debita cum veneratione celebraret. Non me latet quosdam
inter antiphonam et praefationem constituere hymnum angelicum a choro decantandum. Verum id absque
ullo auctoritatis fundamento. Nam duo ex Gregorio 'I‘uronensi loca, qua: ad id probandum proferunt, nihil
prorsus evincunt, sed hymnum illum in quibusdam aliis supplicationibus publicis decantatum fuisse
demonstrant. Imo in Liturgia Gallicana, quam ex Codice Bobiensi vulgavit Mabillonius, hymnus Gloria in
ercelsis Deo pro gratiarum actionibus post missam privatim recitandus constituitur. Itaque antiphonam se-
quebatur praefatio seu praelectio, unde in nostra sequenti expositione dicitur Antiphona ad praelegendo, id
est ante praefationem quam per modum exhortationis prmlegebat sacerdos.
3. Post praefationem diaconus alta voce silentium indicebat, cujus ritus meminit Gregorius Turonensis
lib. vu Hist. Franc. cap. 8, his verbis : « Unde factum est, ut quadam die dominica postquam diaconus
silentium populis, ut missae auscultarentur, indixit, » etc. Quo loco missae pro orationes sumi non dubito.
4. Indicto silentio, sacerdos populum salutabat, ac populi responsioni collectam subjiciebat a cunctis
ﬂexis genibus devote audiendam, ut probant sancti Caesarii quidam sermones.
5. Post collectam chorus cantabat trisagium, et quidem graece et latine, quod sequebatur canticum
Zachariae Benedictus Dominus Deus Israel. Hoc tamen canticum in Quadragesima cum aliis laetitiae hymnis
supprimebatur.
6. Sequebatur lectio ex prophetis et ex apostolo. Nam praeter Evangelii lectionem, duas, unam ex
veteri, alteram ex Novo Testamento, lectiones cantabant, quem ritum videre est apud Gregorium Turo-
nensem lib. 1 de Miraculis sancti Martini cap. 5, ubi haec habet : ‹‹ Factum est ut illa Dominica, prophetica
lectione jam lecta, ante altarium staret, qui lectionem beati Pauli proferret. » In sanctorum festivitatibus
sive martyrum, sive confessorum acta eorum etiam publice legebantur, ut auditis eorum virtutibus populi
ad similia perpetranda accenderentur. Ita Gregorius Turonensis, lib. 1 de Gloria martyrum cap 86, lectam
fuisse sancti Polycarpi passionem narrat.
7. Lectionibus pronunciatis, chorus hymnum trium puerorum decantabat, et quidem, ut reor, per
modum responsorii, quem sane hymnum a Gregorio Turonensi, Historiae Francorum lib. vm, cap. 3,‘
psalmum responsorium dici conjicio. Nam quaslibet ex Scripturis cantica psalmorum nomine donare consue-
verant veteres. Porro ad hunc ritum spectare existimo canonem 13 concilii Toletani iv, ‹‹ Ut per omnes
Hispaniae Ecclesias vel Galliae in omnium missarum solemnitate decantetur hymnus trium puerorum in
pulpito. ››
8. Dum diaconus ad analogium Evangelium cantaturus procederet, chorus interim trisagium prmcinebat,
quod quantato Evangelia iterum repetebat.
9. Post Evangelium, episcopus verbum e suggestu habebat ad populum; aut si per infirmam valetudinem
id sibi non liceret, vel forte tardioris esset linguae, homilias proprias aut ab aliis compositas, maxime
sanctorum Patrum, pronuntiari a sacerdotibus aut diaconis jubebat.
10. Deinde diaconus super audientes et catechumenos preces constitutas effundebat, de quibus ritibus
satis egimus in libro ι de antiquis Ecclesiae ritibus.
ll. Ejectis catechumenis, diaconus silentium indicebat; tum corpus Domini in turri conservatum ex
praecedenti sacrificio deferebat ad altare, ut constat tum ex hac nostra expositione, tum ex Gregorii Turo-
nensis libro de Gloria martyrum, cap. 85. Romani non in turri, sed in capsa illud deferebant, idque in
nonnullis etiam Gallicanis Ecclesiis observabatur. Porro ex hoc ritu lucem aliquam afferre possumus ca-
noni l7 concilii Arausicani 1, ad quem omnes fere eruditi hactenus caecutiunt : α Cum capsa et calix
efferendus est et admixtione Eucharistiae consecrandus, » ut scilicet capsa dominicum corpus continens
