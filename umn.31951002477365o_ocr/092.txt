
ltiti DE LITURGIA GALLICANA LIBER ll. 170
totius anni Opiﬁcium in lectionibus divinis (perstringendo,) incipientes (inquit) ordinem Adventus Dominici
a vm Kalendas Octobris, (id est) aequinoctio autumnali : pro eo quod eadem die Joannes prmeursor Domini
a majoribus nostris traditur et angelo nuntiante conceptus, et Herodis funesti gladio trucidatus. Dignum
namque est (subdit ille) ut ab eadem die usque ad Nativitatem Christi, prophetarum organa tympanizando
resultet Ecclesia. Sed quia sunt nonnulli qui Adventum Domini a festivitate beati Martini Turonensis urbis
episcopi videntur insipienter excolere, nos eos non reprehendamus, quia non omnes omnia possunt, et ma-
xime cum Apostolus dicat : Unicuique sicut Deus divisit mensuram ﬁdei. Sed longe aliter est plenitudo or-
dinis et religionis nostrae. Martinus etenim sanctus longe post Ascensionem Domini, vel post nativitatem
prodiit, vel post mortem discessit, quippe qui nostris temporibus prope fuit,quamvis in brevi tempore fama
sanctitatis et virtutis illius totum mundum replevit. Apud nos itaque ex ejus solemnitate abstinentia a car-
nibus, vel conjugali copula ﬁliis Ecclesiae indicitur, ut ad Nativitatem Domini securius communicent. ›› Ex
hac epistola, supposititia quidem, sed tamen antiquissima, intelligimus, ante receptum in Gallia Ordinem
Gregorianum non ita ﬁxam ac ratam fuisse Dominici Adventus celebrandi rationem : quam cum pleraeque
Gallicanae Ecclesiae, forsan exemplo Turonensis, a festo sancti Martini inciperent; praedictae epistola scri-
ptor, quisquis ille fuit, altius repetendam voluit, nempe a Vill Kal. Octobris : quo ex tempore 101 Pro-
phetarum de Christo vaticinia in divinis ofﬁciis recitari deberent. Atque ut sententiam suam aliis facilius
approbaret, sub specioso sancti Augustini nomine conﬁnxit epistolam,vulgavitque : quam ad calcem hujusce
voluminis integram referemus. Caeterum Gregorius Turonensis antistes religionem dierum, qui a festo
sancti Martini ad Christi Natale interjacent, nobis suggerit in lib. de Vitis Patrum cap. 15, ubi ait Senocum
reclusum ad se venisse, cui consilium dederit, ut ne perpetua se reclusione astringeret, sed tantum in
Quadragesima, et in illis diebus, « qui inter depositionem sancti Martini ac dominici Natalis solemnitatem
habentur. »
‘7. Ex his omnibus conjicio sex illas numericas notas pro totidem ofﬁciis, quae in Lectionario nostro de-
siderari diximus, repetendas esse a festo sancti Martini ε quo ex tempore apud Gallos religio Adventus, id
est praeparatio ad Natale Domini, initium ducebat. Certe Missale Ambrosianum, anno l560 editum, incipit a
vigilia sancti Martini; ac recentius anni 1669 ab Adventu. Itaque verisimillimum est Lectionarium nostrum
itidem incoepisse a festo sancti Martini, in quem major erat Gallorum, quam exterorum devotio. Deinde for-
san sequebatur ofﬁcium de sancto Andrea; postea quaedam ofﬁcia pro Adventu, de quo dua: missa: habentur
in Missali Gothicogallicano, fortasse repetendae, quando res exigebat. Nam et missae dominicales post Pen-
tecosten hoc modo repetenda: erant, siquidem unica in Lectionario nostro, sex in Missali Gothico, et sex in
Mozarabico tantum assignantur. Quanta pietate Natale Domini praevenirent majores nostri, docet canon 9
concilii Matisconensis primi, statuentis : Ut a feria sancti Martini usque ad Natale Domini, secunda, quarta,
et sexta Sabbati, id est hebdomadas, 102 jejunetur, et sacriﬁcia quadragesimali debeant ordine celebrari.
Atque ob hanc causam jejunium quatuor temporum in mense decimo institutum tradit Egbertus Eboracensis
antistes in Dialogo, ‹‹ nempe propter advenientem venerabilem solemnitatem Domini nostri Jesu Christi ut
unusquisque ﬁdelis praeparet se ad communionem corporis et sanguinis Christi cum devotione sumendam.
Quod et gens Anglorum, inquit, semper in plena hebdomade ante Natale Domini consuevit, ›› scilicet jeju-
niis, solitudini, et aliis piis Operibus vacando. Haec de Adventu Domini praemittere opera: pretium duximus
ad supplendum ea quae ex avulsis foliis in Lectionario nostro desunt, id est quaternionespmniuo septem:
siquidem primus e reliquis numero 8 notatur.
7. Quod attinet ad solemnitates et sanctorum festivitates qua: in Gallia quondam celebrabantur, certus
earum numerus ex Lectionario nostro ad amussim iniri non potest, tum quia pro locis hic numerus varia-
bat, tum quia Lectionarium integrum non habemus. Omnino hae sunt qua: in eo assignantur : Nativitas Do-
mini, et festa sancti Stephani, sancti Joannis Evangelistae, atque Innocentium, Circumcisio, festum sanctae
Genovefae, Epiphania, festivitas sanctas Mariae, Cathedra sancti Petri, Pascha, Ascensio, Pentecostes, festi-
vitas sancti Joannis Baptistae, festum apostolorum Petri et Pauli, Passio sancti Joannis Baptista}, deinde
commune martyrum et confessorum. Praeter haec assignantur ofﬁcia pro Dominicis tam post Epiphaniam,
quam post Cathedram sancti Petri; deinde pro Quadragesima, et pro Dominicis post Pascha; pro triduo
Rogationum, et pro Dominica post Pentecostem ; denique missa: qmedam de Ecclesiae dedicatione, ordina-
tionibus ministrorum sacrorum, pro mortuis, pro itinerantibus, 103 decimis, et fructibus novis. Videa-
mus an in Gallia per id temporis haec fuerit festorum raritas et dispositio.
8. majores solemnitates ubique uniformi ritu observabantur, nempe Nativitas Domini, Pascha, et Pente-
costes; et tres alia: minus precipuae, Epiphania, Ascensio, et Natalis sancti Joannis Baptistae : quas omnes
enumerat concilium Agathense ineunte saeculo v1 celebratum. Concilium vero Aurelianense primum paulo
post iisdem festis addit triduum Rogationum, qui dies non tam festi, quam ptenitentiales censendi sunt.
Cathedram sancti Petri agnoscit eodem saeculo concilium Turonense ιι. At plures festivitates enumerat Per-
petuus ejusdem urbis saeculo ν episcOpus apud Gregorium sub ﬁnem libri x, ubi vigilias instituit aliquando
in ecclesia (sic absolute majores seu episcopales ecclesiae dicebantur), aliquando in basilicis. Haec vero festa
sunt : Natalis Domini, Epiphania, Resurrectio, v Kal. Aprilis, et praeter eam Pascha, quod mobile erat;
PATROL. LXXII. 6
