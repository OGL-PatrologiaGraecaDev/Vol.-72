
449 SACRAMENTARIUM GALLICANUM. PRJEFATIO. 450
IV. Denique hic Ordo non est Romanus, ut primo intuitu evinci potest; neque ferme ullam habet, ex-
cepto Canone, cum Gelasiano aut Gregoriano Ordine convenientiam. In veteri nostro exemplari praemitti-
tur quidem Missa Romensis cottidiana, cum Canone item Romano. Verum in fine Missalis Gothici eadem
missa ascripta erat, sed mutila in Codice Christinae reginas, quo usus est eruditus Thomasius in edendo pri-
mum illo Missali. An Canon etiam Romanus in eo Codice relatus fuerit, affirmare non licet propter mutili
Codicis defectum. Attamen cum ad singulas missas in illo Gothico habeantur singuli Canones, secus quam
ι in Ordine quem hic vulgamus, conjici potest in illo Gothico nondum fuisse receptum Canonem Romanum
qui in nostro Ordine jam admissus erat, uti etiam in Missali Francorum Thomasiano, quod a nobis recu-
sum est. Atque adeo, ut in libro primo de Liturgia Gallicana observatum, majores nostri prius Romanum
Canonem quam integrum, missas ritum Romanum susceperunt. Ex his manifestum est hunc Ordinem
nostrum non esse Romanum.
ν. Sed neque Mozarabicus est, ut conferenti patet. Neque Ambrosianus : siquidem, praeter multas alias
rationes, Rogationes in Ordine Ambrosiano celebrantur post Ascensionem, hic ante illam ex ritu Gallicano.
Praeter ea nullum est in nostro Ordine festum sanctorum Mediolanensium; ac demum non omnino easdem
sunt missae partes in Ambrosiano, cui desunt Praefationes initio missae, in hoc Ordine usitatissimaa; item
Collectiones Post Nomina et Ad Pacem ante Contestationem.
VI. At forte hic Ordo fuerit Ecclesiae Africanae. Sed neque hoc dici potest. Quippe Liturgiaa Africanae in-
dicia duo ex Augustino discimus, qum huic, qua de agimus, nullo modo conveniunt. Primum indicium
est, quod cum in Ecclesia Gallicana tres Lectiones ex Libris sacris ad missam catechumenorum recitari
mos esset, in Africana duae tantum Lectiones cum intermedio psalmo recitabantur. Id patet ex Sermonibus
Augustini ad populum, editis in temo V ejus Operum novae editionis, qua in posterum semper utemur. In
sermone 112 : « Lectiones sanctae proposita: sunt, et quas audiamus, et de quibus aliquid sermonis, adju-
vante Domino, proferamus. In Lectione Apostolica gratiae aguntur Domino de fide gentium. ln psalmo
diximus, Deus virtutum converte nos, etc. In Evangelio ad coenam vocati sumus. » Brevius in sermone 165 :
ι( Apostolum audivimus, psalmum audivimus, Evangelium audivimus. » Idem colligitur ex sermonibus 170
ct 176. Loquor de Lectionibus sacris. Nam paulo ante missam in festis Martyrum Acta eorum legebantur,
ut patet ex sermonibus 37 et 276. ‹‹ Post sermonem ﬁt missa (seu dimissio) catechumenis (Augustini verba
sunt in sermone 49 num 8); manebunt ﬁdeles; venietur ad locum orationis (scilicet Dominicaa. Alterum
indicium est, quod in Africana Ecclesia, uti in Romana et in Mediolanensi) ; post sanctiﬁcationem sacriﬁcii
et orationem Dominicam, dicitur Paa: uobiscum, et osculantur se Christiani in osculo sancto, » ex ser-
mone 237. Contra in Gallicana et in Mozarabica Liturgia Pax dabatur ante actionem, imo ante Praefatio-
nem sacrificii, quae Coutestatio appellatur. Itaque sequens Ordo non estAfricanus, ac proinde superest ut
sit Gallicanus.
VII. Cur ergo, inquis, in omnibus non convenit cum Missali Gothico Gallicano? Id ex eo factum esse
existimamus, quod, etsi in ecclesia Gallicana primis saeculis, id est ante Caroli Magni principatum, fuerit
uniformis celebranda: missae ritus, easdemque partes, non tamen easdem erant ubique Collectiones, Lec-
tiones, et Contestationes : sed forsan in unaquaque metropoli diversae. Id colligere licet ex concilio Vene-
tico anni 465, cujus haec verba sunt in canone 15 : Rectum quoque duximus, ut uel intra provinciam no-
stram, sacrorum ordo et psallendi una sit consuetudo. Quasi dicerent Patres ς Si non in tota Gallia, saltem
intra provinciam nostram, id est Turonensem, uniformis sit sacrorum ritus. Epaonense, anno 517 celebra-
tum, huic interpretationi suffragatur canone 27 : Ad celebranda divina ofﬁcia, Ordinem quem metropolitani
tenent, provinciales observare debebunt. Hinc est quod Ecclesia Ludunensis peculiarem in sacris ritum sem-
per retinuit. Non itaque mirum si provincia Narbonensis, quea Gothorum imperio tunc parebat, non in
omnibus consenserit cum aliis Gallicanis provinciis; imo non mirum, si singulm provincia, qua: rarissime
in unum nationale concilium convenire poterant, aliquid habuerint diversi in Ordine rerum sacrarum,
tametsi in plerisque atque in ipsa rei (ut ita dicam) substantia conveniebant.
VIII. Codicem antiquum, ex quo subsequentem Ordinem Gallicanum descripsimus, invenimus in biblio-
theca percelebris et perantiqui monasterii Bobiensis. Scriptus est Codex ante annos mille, et quidem litte-
ris majusculis.
Bertulfus alicuibi legitur in ora folii cujusdam, quem putamus esse ipsum Bertulfum loci abbatem mes
dio sceculo vn. In alio folio Elderatus; item in alio Munubertus. lllud in eo Codice magni faciendum,
quod sit integer, nonmutilus, utin illis vetustis libris evenire solet. Porro continet Collectiones, Lectio-
nes propheticas, apostolicas et evangelicas, atque Contestationes ad missam per totum annum. In [ine
etiam (quod rarissimum est, et pene singulare) habetur liber Poenitentialis, in quo multa scitu digna oc-
currunt ad veteris disciplina: ecclesiasticae cognitionom.
IX. Cujus porro provinciae fuerit hoc Missale, non obvium est deﬁnire. Forte ad usum erat provincias
maximas Sequanorum, id est Vesontionensis, ii qua-situm est Luxoviense monasterium, unde Columbanus
Bobium migravit. Favet huic conjecturae missade sancto Sigismundo rege Burgundionum. Certe hic Codex
non fuit ad usum monachorum Bobiensium. Nihil enim in eo de sanctis Bobiensibus, Columbano, ejusve
