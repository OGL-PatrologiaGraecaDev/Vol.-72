
403 APPENDIX AD oram SANCTI GERMANI PARISIENSIS. 40;
deﬁcientibus quippe idoneis hujus rei monumentis. Illud apud omnes in confesso est, Liturgiam Gallica-
nam principio a Romana fuisse diversam, ejusque mutationem ante annum Christi octingentesimum
contigisse Caroli Magni principatu. Is enim sancti Gregorii Sacramentarium, quo Romani in sacris ute-
bantur, utunturque etiam nunc, ab Adriano papa primo suscepit, edito Capitulari, ut missa in posterum
ordine Romano in Gallicanis ecclesiis celebraretur.
II. Quanam fuerit hujusce mutationis causa, in ambiguo est. Hoc sine temeritatis nota dicere licet,
Adrianum id satis egisse apud Carolum : qui ultro, ut Romano pontiﬁci gratiﬁcaretur, petenti annue-
rit. Idem magno molimine tandem evicit Gregorius VII apud Hispanos, qui ab avitis et patriis ritibus ager-
rime discesserunt. Nimirum hac semper fuerunt summorum pontiﬁcum ardentissima studia, ut Romana
Ecclesia ritus aliis Ecclesiis approbarent ac persuaderent, rati id quod res erat, eas facilius in una ﬁdei
morumque concordia, atque in Romana Ecclesia obsequio perstituras, si eisdem caremoniis, eademque
sacrorum forma continerentur. Ea mens fuit Innocentii Ι in epistola ad Decentium episcopum Eugubi-
num : eadem etiam omnium cujusque regni aut provincia pracipuorum antistitum, quibus hacin primis
cura fuit, ut ad uniformem modum omnes sibi subdita Ecclesia componerentur. Ita Patribus concilii Iv
Toletani, Bracarensis ἰ, et Gerundensis apud Hispanos atque Venetici et Epaonensis apud Gallos visum
est. Hanc rituum in divinis ofﬁciis concordiam magnopere curarunt, teste Cassiano, etiam primi vita re-
ligiosa institutores : ‹‹ Verentes scilicet, ne qua in quotidianis solemnitatibus inter viros ejusdem cultura
censortes dissonantia vel varietas exorta, quandoque in posterum erroris, vel amulationis, seu schismatis
noxium germen emitteret, ›› ut ipse scribit in lib. ιι Institutorum, cap. 5.
III. Hac Liturgia Gallicana in Romanam mutatio tanta universa Gallia Ecclesiarum consensione facta
est, ut regnante Carolo Calvo, Magni nepote, missa Gallicana notitia jam penitus oblitterata esset. Unde
Carolus Calvus, ut ejus a Romana discrimen oculis perciperet ac comprobaret, missam Toletano more a
quibusdam presbyteris, qui ea partibus Toletana Ecclesia ad se venerant, celebrari voluit : quoniam
veterem Gallorum Liturgiam cum Toletana convenisse didicerat. Id patet ex ejus epistola ad Clerum
Ravennatem, in qua hac subdit : ‹‹ Celebrate etiam sunt coram nobis missarum solemnia more Jerosoly-
mitano, auctore Jacobo apostolo; et more Constantinopolitano, auctore Basilio : sed nos sequendam
ducimus Romanam Ecclesiam in missarum celebratione. ›› His verbis Carolus innuit, eam hujusce facti
rationem fuisse, ut visis compertisque diversarum Ecclesiarum variis celebranda missa ritibus statueret,
qualem alteri formam praeferendam existimaret : sed Romanum tandem ritum sibi pra cateris placuisse.
Ab eo tempore nemini de restituenda Liturgia Gallicana, Romanave dimittenda quidquam tentare venit in
animum, nec ante nostram atatem apud Gallos de prisco illo ritu fuit ulla fere mentio aut memoria.‘
IV. Inter primos ejus notitiam denuo revocandi occasionem prabuit Matthias Flaccus Illyricus, centu-
riatorum Magdeburgensium facile princeps : qui cum veterem quamdam missam Latinam ex Codice ms.
eruisset, atque Argentina anno 1557 edidisset, eam esse suspicatus est qua ante Romanam in usu fuerat
apud Gallos et Germanos. Hanc conjecturam pro indubitata sententia excepit Guillemus Peyratus in His-
toria Capella regum Francorum; eumque secutus Carolus Cointius, doctissimus Oratorii presbyter, in
tomo II suorum Annalium. Utriusque sententiam ad examen revocavit clarissima memoria cardinalis
Bona in insigni opere Rerum liturgicarum; idoneisque asseruit argumentis, longe diversam ab Illyriciana
fuisse missam Gallicanam : in cujus tamen inquisitione se implicatum fateri non erubuit vir modestia sin-
gularis. Nihilo minus Liturgia Gallicana quatuor assignavit indicia; et Missalia duo, unum Vaticana
bibliotheca, alterum serenissima Succorum regina, indicavit, qua pro genuinis Gallicanis habenda esse
arbitratus est. Duo hac Missalia ante biennium integra protulit in lucem Iosephus Thomasius, clericorum
regularium in Urbe presbyter rerum sacrarum studiosissimus, tertio Missali addito, quod itidem ad pris-
cum Gallicana Ecclesia ritum pertinere existimavit.
ν. Cum res ita se haberent, adeundo Germaniam contigit ut in Luxoviense monasterium accederemus,
atque inter semilaceras veteris ejus loci bibliotheca reliquias antiquissimum Lectionarium, quod in sacris
ad legendas prophetias et Epistolas cum Evangeliis ante annos mille in usu fuerat, inveniremus. Mox pra
gaudio exsilientes, illud Gallicana Ecclesia proprium fuisse suspicati sumus. Nec nos fefellit conjectura.
Nam re maturius in reditu expensa, nullus nobis relictus est ambigendi locus, hoc esse antiquissimum
Lectionarium Ecclesia Gallicana. Quam ob rem amicorum consultu quoddam opera pretium fore duxi-
mus, si hoc de argumento singularem conderemus tractatum: in quo Liturgia Gallicanafqualis ante
Carolum Magnum apud majores nostros recepta erat, vera forma, genuinique ritus explicarentur. Id pro
modulo exsecuti sumus : quo fructu, alii viderint. Nobis certe (sine jactantia dicere liceat) diligentia pro
materia dignitate non defuit.
VI. Totum opus in tres libros tribuimus. In primo, postquam de variis Ecclesia Latina Liturgiis bre-
viter actum est, Gallicana indicia veraque nota afferuntur, expenduntur, et probantur. Deinde facta
ejusdem Liturgia cum Mozarabica comparatione, totam ejus seriem ex Gregorio Turonensi episcopo,
aliisque priscis monumentis eruimus et illustramus. Quibus absolutis, vetus sacra supellectilis apud Galloq
