
581 IN ANTIPHONARIUM MONASTERH BENCHORENSIS. 3582
minus quam trecentos homines haberet, qui omnes de labore manuum suarum vivere solebant. » Similia
habet Cotselinus monachus Bertinianus in Vita sancti Augustini Cantuar. episc. At haec potius spectare ad
alterum cceuobium Benchorense in Anglia: provincia Wallia positum, praeter alios clarissimos viros Mabil-
lonius arbitratur in notis ad laudatam Vitam sancti Augustini scriptam a Gotselino monacho Bertiniano,
tom. tAct. sanet. ord. sancti Benedicti. Et revera animadvertere hic possumus, Benchorensium mona-
chorum cladem _Bedae memoratam in eo Monasterio contigisse, cui praefuerat Dinooth abbas, de quo tamen
nullam mentionem habet Catalogus priorum Benchorensium in Hibernia abbatum, quiin Antiphonario nostro
occurrit. At Usserii sententiam roborat locus e Vita sancti Comgalli descriptus, quem ipse affert pag. 472.
Ita vero scribit ejus Vita: auctor : « In diversis monasteriis et cellis tria millia monachorum sub cura sancti
Patris Comgalli fuerunt; sed major et nominatior caeteris praedictum monasterium Beanchor est, » etc.
Sanctus itidem Bernardus Clarevallensis abbas in Vita sancti Malachim, cap. 6, laudes Hibernici Benchorensis
monasterii persequitur, eique ascribit quae Britannico tribuere videtur Beda loco citato.
Ad usum itaque insignis illius monasterii in Hibernia siti fuit Antiphonarium nunc a nobis evulgatum.
Ε Bobiensis autem coenobii Bibliotheca in Ambrosianam transiit Codex cura amplissimi cardinalis Friderici
Borromaai, cui Bibliotheca illa suum ortum debet, urbs, et archiepiSCOpatus Mediolanensis, omnesque lit-
terati plurima aeternum debebunt. Neque mirum, quod in Bobiensi ccenobio monumentum hoc asservaretur.
Celeberrimi hujus monasterii institutor fuit sanctus Columbanus abbas, qui ut Jonas Bobiensis monachus
in ejus Vita narrat, non alibi monachorum albo nomen primum dederat, quam in monasterio, « cujus est
vocabulum Banchor, ›› illo nempe, quod in Hibernia situm fuisse diximus. Proinde inter Bobienses et Ben-
chorenses monachos magna in posterum quoque necessitudo intercessit, ac amoris commercium. Et quan-
quam excogitare non possimus, ac ipso sancto Columbano delatum in Italiam Antiphonarium istud fuisse,
cum ibi quaedam habeantur quae aliquot duntaxat post ejus mortem annis contigere; attamen ab ejus
discipulis, proximisve successoribus id factum non immerito opinor.
Quando autem in usu Benchorensium fuerit hocce Antiphonarium, conjicere possumus ex ipsius postremis
lineis, ubi Memoria abbatum nostrorum exhibetur. Primus Benchorensis monasterii abbas ibi numeratur
sanctus Comgillus, qui sancti Columbani magister ac in eruditione pietatis pater fuit. lta de Columbano lau-
datus Jonas τ ‹‹ Dedit deinde Operam ut monachorum necteretur societati, et monasterium, cujus est voca-
bulum Banchor, petiit, in quo virtutum praesul ubertate cluehat beatus Commogellus, egregius inter suos
monachorum pater. »Quamobrem sanctus Comgillus ﬂoruit circiter annum Christi 580, et adhuc Bencho-
rensi monasterio praeerat, cum sanctus Columbanus ex Hibernia in Gallias processit, nova monasteria insti-
tuturus : quod paulo ante annum Christi 590 accidisse Mabillonius contendit in notis ad eamdem sancti
Columbani Vitam saec. ιι Act. sanet. ord. sancti Benedicti. Baleus, Centur. ι, cap. 54, Script. Britann,
sancti Comgilli aetatem nimium anticipat, cum illum coenobio Benchorensi praepositum anno Christi 530
scribit, eique regendum Britannicum, non vero Hibernicum, Beuchorense monasterium tribuit. Usserius
ejus mortem ﬁgit in anno Christi 601, pag. 494 Antiq. Britannicarum.
Succedunt in Antiphonario abbates Beognous, JEdeus, Simlanus, Fintenanus, Michlaisreus, Seganus, Be-
racnus, Cumnenus, Columba, Aldanus, Bautherius, Cronanus, Camanus et Cronanus. De postremo haec ibi
leguntur :
Christo nunc sedet supremus Conservet eum_ Dominus.
Hymnos canens quindecimus Quos convocavit Dominus
zoen ut carpat Cronanus, leorum regni sedibus.
Quae sane indicare videntur, Cronanum tunc etiam temporis in vivis fuisse, cum ei Zoe, id est, vita,
optetur, et dicatur conrocandus ad Coelorum regni sedes. Attamen cum scriptum ibi sit quos convocabit, non
vero quem convoca-bit, vehemens oborta mihi dubitatio est, ne convocabit idem sit atque convocavit, quod in
superioribus repetitum videas; et praecipue cum postremus etiam ex his abbatibus inter sanctos invocandos
enumeretur.
Quod si revera Cronanus abbas tunc vivebat, tempus quo Antiphonarium illud concinnatum fuit aut in
usu erat, divinare fortasse liceret. In antiquo catalogo sanctorum Hiberniae, quem Usserius publici juris
fecit, pag. 473 laudati Operis, Cronanus nescio quis presbyter sanctus enumeratur. Tres vero Cronanos
deinde agnoscit Usserius ipse pag. 502. Primus anno Christi 640 vixisse in Hibernia fertur. Secundus anno
Christi 665 mortem obiisse dicitur in Hibernicis Annalibus. Tertius abbas fuit magniﬁcique monasterii fun-
dator in Tipperariensi comitatu. Videndus etiam Bollandus ad diem primam Januarii, ubi refert Vitam
sancti Mochuae, sive Cronani, quem facit discipulum sancti Comgilli, et abbatem. Nos in catalogo Benchoa
rensium abbatum duos Cronanos reperimus. A vero non abhorret recentiorem inter eos ﬂoruisse circiter
annum Christi 660, quanquam si recte memini, Gabriel Bucelinus in libro de sanctis Viris ord. sancti Bene-
dicti, quem olim vidi, scribit, Crononum Benchorensem abbatem vixisse circiter annum Christi 636. Qum
tamen ita dicta velim,vut non putem propterea Codicem ipsum quo sum usus ad eam ipsam aetatem esse
referendum, cum exemplar in Ambrosiana asservatum, et certe vetustissimum, ex antiquiore tamen Codice
describi subinde per monachos Bobienses sive Benchorienses potuerit.
